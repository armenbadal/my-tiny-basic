# Tiny BASIC

> Սա Tiny BASIC֊ն է, մոտավորապես այն տեսքով, ինչպես նկարագրված է [Dr. Dobb's Journal, Volume One](https://archive.org/details/dr_dobbs_journal_vol_01)-ում։

> «Ծրագրավորման լեզուների նախագծում եւ իրականացում» դասընթացի համար։

Գարնանային մի շաբաթ օրվա պայծառ առավոտ էր։ Բազմոցին նստած սուրճ էի խմում 
ու կարդոում էի [Hacker News](https://news.ycombinator.com/)-ի այդ օրվա
ցանկը ՏՏ-ի ներությունների մասին։ Աչքովս ընկավ _Tiny BASIC_-ի հիշատակումը,
որ հղում էր [Dr. Dobb's Journal](https://www.drdobbs.com/)-ին առաջին համարին։ 
Բարեբախտաբար [Internet Archive](https://archive.org/)-ում, ի թիվս այլ 
հետաքրքիր պատմական ու ժամանակակից նյութերի, գտա լրագրի այդ համարն ու սկսեցի
կարդալ։ Կարդալուն զուգահեռ մտքումս անընդհատ միտք էր պտտվում, որ Tiny BASIC-ի
իրականացումը ժամանակակից հեզուներով ու գործիքներով շատ դժվար չպետք է լինի։
Վստահ էի, որ ամբողջ ինտերպրետատորը կիրականացնեմ _երկու օրում_։

Իրականացման համար ընտրեցի Սի լեզուն (C17 ստանդարտով)։ Սկսեցի։ Սկսեցի ու շատ 
արագ հասկացա, որ երկու օրում չեմ կարող անել։ Պատճառներից առաջինը Սի լեզվի
իմ իմացությունն էր. ես վստահ էի, որ լեզուն լավ գիտեմ, բայց պարզվեց, որ 
շատ բաներ մոռացել եմ, շատ տեխնիկական հնարքներ դժվարանում եմ արդյունավետ
կիրառել Սի լեզվի հետ, և այլն։ Այս վիճակն ինձ ստիպեց Tiny BASIC-ի իրականացումը
վերածել գիտելիքերի թարմացման ու արդիականացման մի վարժության։ Թարմացումը
պետք է նշանակեր հենց Սի լեզուն վերհիշելն ու պակասող նյութերը սովորելը։
Արդիականացումը պիտի նշանակեր այլ լեզուներից սովորած արդիական հնարքների
կիրառումը Սի լեզվով գրված ծրագրերում (օրինակ, ընդհանրացված ծրագրավորում,
ֆունկցիոնալ ծրագրավոում, սխալների մշակում և այլն)։

Արդյունքում ստացվեց մոտ 1500 տող կոդ, գրված 10 օրում, հիմնականում հանգստյան 
օրերին։ Հետագայում էլ, առիթից առիթ, կատարել եմ որոշ շտկումներ ու լրացումներ։
Այդ կոդը համարյա ամբողջությամբ իրականացնում է Tiny BASIC-ի վանդական 
ինտերպրետատորը՝ մանոր-մունր բացառություններով։ Անշուշտ դրանում կան որոշ
թերություններ՝ անուշադրության սխալներ կամ իսկական bug-եր. ես ժամանակ առ
ժամանակ վերադառնում եմ ու լրացումներ եմ անում։
